<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="sv" lang="sv">
    <head>
        <meta http-equiv="Content-Type" content="text/html; charset=UTF-8" />
        <title>Vid prövning av frågan om förordnande av
            bodelningsförrättare har make som påkallat bodelning tio år efter
            äktenskapsskillnad inte ansetts ha förlorat rätten att påkalla sådan.</title>
        <link rel="schema.RPUBL" href="http://rinfo.lagrummet.se/ns/2008/11/rinfo/publ#" />
	<link rel="schema.DC" href="http://purl.org/dc/elements/1.1/" />
	<link rel="DC.publisher" href="http://rinfo.lagrummet.se/org/domstolsverket" />
        <meta name="DC.identifier" content="http://rinfo.lagrummet.se/publ/avgoranden/hd/Ö3904-08" />
        <!-- I exemplet nedan har en ny anonymiseringsmetod använts. Första
        personnamnet i texten har ersatts med "A", andra personnamnet med "B"
        osv. -->
    </head>

    <body>

        <div class="rpubl-content">

            <h1 class="title">Vid prövning av frågan om förordnande av bodelningsförrättare
                har make som påkallat bodelning tio år efter äktenskapsskillnad inte
                ansetts ha förlorat rätten att påkalla sådan.</h1>

            <table id="rpubl-metadata">
                <tr>
                    <th scope="row">Domstol</th>
                    <td class="rpubl-domstol">Högsta domstolen</td>
                </tr>
                <tr>
                    <th scope="row">Målnummer</th>
                    <td class="rpubl-malnummer">Ö3904-08</td>
                </tr>
                <tr>
                    <th scope="row">Avdelning</th>
                    <td class="rpubl-avdelning">1</td>
                </tr>
                <tr>
                    <th scope="row">Domsnummer</th>
                    <td class="rpubl-domsnummer"></td>
                </tr>
                <tr>
                    <th scope="row">Avgörandedatum</th>
                    <td class="rpubl-avgorandedatum">2009-06-25</td>
                </tr>
                <tr>
                    <th scope="row">Lagrum</th>
                    <td><a class="rpubl-lagrum"
                            href="http://rinfo.lagrummet.se/publ/sfs/1987:230#K9-P1">9 kap 1
                            §</a>, <a class="rpubl-lagrum"
                            href="http://rinfo.lagrummet.se/publ/sfs/1987:230#K9-P4">4 §</a> och
                        <a class="rpubl-lagrum"
                            href="http://rinfo.lagrummet.se/publ/sfs/1987:230#K9-P5">5 §</a> samt
                        <a class="rpubl-lagrum"
                            href="http://rinfo.lagrummet.se/publ/sfs/1987:230#K17-P1">17 kap.
                            1 § äktenskapsbalken (1987:230)</a></td>
                </tr>
                <tr>
                    <th scope="row">Rättsfall</th>
                    <td><!-- Diskutera om beroende till NJA sidnummer är bra som underlag för referenser -->
                        <ul>
                            <li><a class="rpubl-rattsfallshanvisning"
                                href="http://rinfo.lagrummet.se/...">NJA 1935 s. 613</a></li>
                            <li><a class="rpubl-rattsfallshanvisning"
                                href="http://rinfo.lagrummet.se/...">NJA 1937 s. 180</a></li>
                            <li><a class="rpubl-rattsfallshanvisning"
                                href="http://rinfo.lagrummet.se/...">NJA 1993 s. 302, I och II</a></li>
                            <li><a class="rpubl-rattsfallshanvisning"
                                href="http://rinfo.lagrummet.se/...">NJA 1993 s. 570</a></li>
                            <li><a class="rpubl-rattsfallshanvisning"
                                href="http://rinfo.lagrummet.se/...">NJA 1997 s. 166</a></li>
                        </ul>

                    </td>
                </tr>
                <tr>
                    <th scope="row">Ämnesord</th>
                    <td><span class="dc-subject">Bodelning</span>; <span
                            class="dc-subject">Bodelningsförrättare</span></td>
                </tr>
            </table>


            <h2>Lunds tingsrätt</h2>

            <p>Äktenskapet mellan A och B upplöstes genom dom på
            äktenskapsskillnad i april 1997. I februari 2008 ansökte A vid Lunds
            tingsrätt om förordnande av bodelningsförrättare. B bestred yrkandet.
            Hon anförde att parterna hade gjort en faktisk fördelning av tillgångar
            och skulder i samband med äktenskapsskillnaden och att det hade
            förflutit så lång tid sedan äktenskapet upplöstes att hon hade förutsatt
            att mannen var nöjd med fördelningen.</p>

            <p>Tingsrätten (rådmannen Dag Cohen) anförde i beslut den 23 april
            2008:</p>

            <h3>Skäl</h3>

            <p>HD har i rättsfallet NJA 1993 s. 570 uttalat att utgångspunkten
            är att en formenlig bodelning ska äga rum samt att yrkandet om
            förordnande av bodelningsförrättare inte är begränsat i tid. Emellertid
            kan, enligt rättsfallet, en part som, utan rimlig förklaring, under lång
            tid underlåter att framställa krav på bodelning, få anses ha nöjt sig
            med den fördelning som har skett. Rättsfallet innebär vidare att även i
            fall då ingen faktisk fördelning har skett kan underlåtenhet medföra att
            rätten till bodelning anses eftergiven.</p>

            <p>Parternas äktenskap upphörde för elva år sedan. Oavsett om någon
            faktisk fördelning har skett eller inte så har A försuttit sin rätt till
            bodelning och hans yrkande om förordnande av bodelningsförrättare ska
            lämnas utan bifall.</p>

            <h3>Beslut</h3>

            <p>A:s yrkande om förordnande av bodelningsförrättare lämnas utan
            bifall.</p>

            <h2>Hovrätten över Skåne och Blekinge</h2>

            <p>A överklagade i Hovrätten över Skåne och Blekinge och yrkade
            bifall till sin begäran om förordnande av bodelningsförrättare.</p>

            <p>Hovrätten (hovrättsråden Agneta Lindelöf, Lars Elmqvist och Helén
            Andersson, referent) meddelade den 27 augusti 2008 följande beslut:</p>

            <p>Hovrätten fastställer tingsrättens beslut.</p>

            <h2>Högsta domstolen</h2>

            <p>A överklagade och yrkade att HD skulle med ändring av hovrättens
            beslut bifalla hans ansökan om förordnande av bodelningsförrättare.</p>
            <p>B bestred ändring.</p>
            <p>Målet avgjordes efter föredragning.</p>
            <p>Föredraganden, rev.sekr. Ralf Järtelius, föreslog i betänkande
            följande beslut:</p>

            <h3>Skäl</h3>

            <p>Enligt 9 kap. 4 § ÄktB skall bodelning med anledning av
            äktenskapsskillnad förrättas när äktenskapet upplösts eller - om någon
            av makarna begär det - under tiden ett mål om äktenskapsskillnad pågår.
            Den principiella utgångspunkten är att en formenlig bodelning skall
            göras, även om makarna fördelat egendomen mellan sig utan att uppfylla
            de krav lagen ställer på en bodelning. Rätten att påkalla att ett
            bodelningsförfarande sätts igång eller att framställa en begäran om
            förordnande av bodelningsförrättare är inte begränsad till viss tid
            efter äktenskapsskillnaden.</p>

            <p>Den omständigheten att en make, utan någon rimlig förklaring,
            under lång tid underlåter att påkalla bodelning kan emellertid medföra
            att maken får anses ha nöjt sig med den faktiska fördelning som skett.
            Även om någon faktisk fördelning av egendomen inte gjorts kan ett långt
            dröjsmål med begäran om bodelning under särskilda omständigheter
            uppfattas som en eftergift av makens rätt i det gemensamma boet. (Se NJA
            1993 s. 570.)</p>

            <p>Parternas äktenskap upplöstes genom dom på äktenskapsskillnad i
            april 1997, varvid en viss, faktisk fördelning av deras tillhörigheter
            kom att ske; bl.a. var parterna överens om att B och de två gemensamma
            barnen skulle bo kvar i det hus som varit parternas gemensamma bostad
            under äktenskapet. År 1999 flyttade B till Brasilien där hon kom att bo
            kvar till år 2003. Under det första året bodde de båda barnen
            tillsammans med henne i Brasilien, men därefter har de huvudsakligen
            bott hos A År 2007 framställde A en begäran om bodelning och i februari
            2008 ansökte han om förordnande av bodelningsförrättare.</p>

            <p>A har framställt sin begäran om bodelning ungefär tio år efter
            äktenskapsskillnaden. Han har förklarat att anledningen till att han
            inte tidigare begärt att en bodelning skall äga rum är att B vid tiden
            för äktenskapsskillnaden inte hade ekonomiska möjligheter att lösa ut
            honom, att han bedömde det vara bäst för deras gemensamma barn att de
            kunde bo kvar i sin invanda boendemiljö samt att B:s flytt till
            Brasilien medförde svårigheter att komma i kontakt med henne.</p>

            <p>B har invänt bl.a. att parterna hade regelbunden kontakt under de
            år hon bodde i Brasilien. Sålunda gjorde A ett par längre besök hos
            henne och bodde hon själv hemma hos honom och barnen vid flera
            tillfällen när hon besökte dem i Sverige.</p>

            <p>Vad A anfört som skäl för sin underlåtenhet att tidigare påkalla
            bodelning - särskilt att en anledning var att barnen skulle få bo kvar i
            sin invanda boendemiljö - är i och för sig en sådan rimlig förklaring
            som skulle kunna ursäkta dröjsmålet. I förevarande fall framgår det dock
            av utredningen att B och barnen flyttade ifrån den tidigare gemensamma
            bostaden redan år 1999, varefter detta skäl att avvakta med bodelningen
            inte har varit för handen. Den tid som därefter förflutit innan begäran
            om bodelning framställdes - ungefär åtta år - är så lång att A, som inte
            lämnat någon annan rimlig förklaring till dröjsmålet (påståendet om att
            han hade svårt att få kontakt med B får anses vederlagt genom
            utredningen), får anses ha nöjt sig med den faktiska fördelning som
            skett. Hovrättens beslut skall således fastställas.</p>

            <h3>HD:s avgörande</h3>
            <p>HD avslår överklagandet.</p>
            <p>HD (justitieråden Johan Munck, Dag Victor, referent,
            Ann-Christine Lindeblad, Per Virdesten och Lena Moore) meddelade den 25
            juni 2009 följande beslut:</p>

            <h4>Skäl</h4>
            <p>Av 9 kap. 1 § ÄktB framgår att om giftorättsgods ingår i boet
            skall makarnas egendom när äktenskapet upplöses fördelas genom bodelning
            och av 5 § samma kapitel att det över bodelningen skall upprättas en
            handling som skall skrivas under av båda makarna.</p>

            <p>Om makarna inte kan enas om en bodelning skall domstol på ansökan
            av make förordna någon att vara bodelningsförrättare. Något skäl för en
            sådan ansökan behöver inte anföras och någon särskild prövning av
            behovet av bodelning skall i princip inte göras i detta sammanhang (se
            NJA 1997 s. 166).</p>

            <p>Bestämmelserna om bodelning bygger på att anspråk på giftorätt
            inte preskriberas (jfr t.ex. Lindskog, Preskription, 2 uppl. 2002, s.
            122 och där angivna hänvisningar) och, till skillnad från vad som gäller
            för bodelning enligt sambolagen (2003:376), finns det inte någon frist
            inom vilken bodelning skall påkallas eller genomföras. Av rättsfallet
            NJA 1993 s. 570 framgår emellertid att rätten att påkalla bodelning
            under vissa förutsättningar kan bortfalla när någon under lång tid har
            underlåtit att påkalla en sådan och därigenom får anses ha nöjt sig med
            den faktiska fördelning som skett eller eftergivit sin rätt.</p>

            <p>I det nämnda rättsfallet lämnades ett yrkande om förordnande av
            bodelningsförrättare utan bifall med motiveringen att sökanden dröjt 24
            år med att framställa yrkandet och inte åberopat någon omständighet som
            kunde förklara dröjsmålet. (Jfr angående tidsfaktorns betydelse även de
            i fallet åberopade avgörandena NJA 1935 s. 613 - där tiden mellan
            äktenskapsskillnad och anspråket på giftorättsgods uppgick till närmare
            22 år - och NJA 1937 s. 180 - där någon enligt svensk rätt giltig
            upplösning av äktenskapet inte ägt rum vid ena makens död men den andre
            maken övergivit den avlidne närmare 50 år före dödsfallet och närmare 40
            år före detta ingått nytt äktenskap i annat land efter det att
            äktenskapet där förklarats vara upplöst.)</p>

            <p>Frågan i målet är om A:s ansökan om förordnande av
            bodelningsförrättare skall avslås på den grunden att han, med hänsyn
            till den tid som förflutit sedan äktenskapet upplöstes och
            omständigheterna i övrigt, inte längre har någon rätt att påkalla
            bodelning.</p>

            <p>Parternas äktenskap upplöstes genom dom på äktenskapsskillnad i
            april 1997, varvid en viss, faktisk fördelning av deras tillhörigheter
            kom att ske. Parterna var då överens om att B och de två gemensamma
            barnen skulle bo kvar i det hus som varit parternas gemensamma bostad
            under äktenskapet. År 2007 framställde A en begäran om bodelning och i
            februari 2008 ansökte han om förordnande av bodelningsförrättare. Han
            har uppgett att den egendom som är aktuell för bodelning i huvudsak är
            den fastighet där makarna tidigare hade sin gemensamma bostad. Som skäl
            för att han inte påfordrade bodelning i anslutning till
            äktenskapsskillnaden har han anfört bl.a. att det var bäst för barnen
            att de fick bo kvar i sin invanda boendemiljö och att B inte hade
            ekonomiska möjligheter att lösa ut honom.</p>

            <p>A har således påkallat bodelning ungefär tio år efter
            äktenskapsskillnaden. Med beaktande av att den allmänna
            preskriptionstiden är tio år och att anspråk på giftorätt inte är
            underkastat någon sådan preskription kan dröjsmålet med att påkalla
            bodelning inte i sig anses utgöra tillräcklig grund för att rätten att
            påkalla sådan skulle kunna anses ha bortfallit. Härtill kommer att
            särskild försiktighet med att tilllägga dröjsmål en sådan verkan måste
            iakttas när giftorätten, som i detta fall, avser fast egendom. Beaktas
            skall också att A, i motsats till sökanden i rättsfallet NJA 1993 s.
            570, lämnat förklaringar till sitt dröjsmål med att påkalla bodelning
            som åtminstone till viss del inte kan lämnas utan avseende.</p>

            <p>Med beaktande av vad som nu anförts, och den summariska
            karaktären av den prövning som domstol skall göra när någon begär att en
            bodelningsförrättare skall förordnas, finner HD att A:s ansökan skall
            bifallas. Det bör emellertid framhållas att detta inte utesluter att
            olika omständigheter som parterna åberopat i detta ärende kan få
            betydelse vid den prövning som bodelningsförrättaren skall göra (jfr
            referentens tillägg i NJA 1993 s. 302).</p>

            <h3>HD:s avgörande</h3>

            <p>Med ändring av hovrättens beslut bifaller HD A:s ansökan om att
            bodelningsförrättare skall förordnas. Det ankommer på tingsrätten att
            utse lämplig person för uppdraget.</p>

            <p>HD:s beslut meddelat: den 25 juni 2009.</p>

        </div>

    </body>

</html>
