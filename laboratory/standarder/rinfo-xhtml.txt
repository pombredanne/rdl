
XML-baserat dokumentformat
==========================

XML-representationen av dokument utgår från standarden XHTML 1.0 Strict och
använder fördefinierade värden för attributen class och id. Detta gör det
möjligt att transformera dokument till både PDF-format för tryck, men även till
metadatarepresentationen i RDF och till vanliga webbsidor för publicering på
myndighetens webbplats.


Grundläggande dokumentstruktur
------------------------------

Dokument utformas i XHTML 1.0 Strict. Då denna standard inte innehåller
rättsinformationsspecifika uppmärkningsmöjligheter anges nedan en uppsättning
fragment, klassnamn och principer för namngivning vilkas användning möjliggör
transformation till olika format och representationer.

Utöver dessa är tanken att informationsansvarig organisation skall använda de
element och attribut som är inkluderade i XHTML 1. Det innebär t.ex. korrekt
uppmärkning av rubriker, begreppsdefinitioner, punktlistor mm. 

Rättsliga informationsposter anges i meta-element (för övergripande saker som
t.ex. beslutsdatum, nummer, mm) och med klassnamn och id-atribut (för t.ex.
utsträckningen av texten i en paragraf och dess unika identifierare i
dokumentet).

För referenser till andra poster (t.ex. författningar i löptext) används
länkelement, <a>, och eden gemensamma standarden för elektroniska referenser.


Identifiering av dokumenttyp
----------------------------

I dokumentet avgränsas innehållet av ett div-element. För div-elementet anges
ett av följande klassnamn:

rpubl-myndighetsforeskrift
	Anger typen Myndighetsföreskrift

rpubl-kommittedirektiv
	Anger dokumenttypen kommittédirektiv.



Kommittédirektiv
----------------

Utöver grundläggande strukturella element i XHTML skall kommittédirektiv ange
referenser till andra rättsinformationsposter (t.ex. lagar och betänkanden).

	
